# Viikkoraportti - Viikko 1
Päätin valita tämän projektin aiheeksi Gomuku-pelin. Aloitusluennolla käsiteltiin mahdollisia aiheita ja luennolla mainittiin minimax algoritmi joka oli yksi tällaisen pelityypin suositelluista algoritmeista. Tutustuin minimax algoritmiin ja tajusin tehneeni tällaisen algoritmin aiemmin ratkaisemaan erään ongelman. Tuolloin en tiennyt että algoritmi on ihan yleinen ja että sillä on nimikin. Muistan tuolloin painineeni algoritmin tehokkuuden kanssa. Kiinnostuinkin erityisesti tämän aihepiirin alpha-beta-karsinnasta, sillä tuota en silloin itse keksinyt ja vaikutti sellaiselta minkä haluaisin koettaa toteuttaa. Gomuku vaikutti sellaiselta jossa pääsisin keskittymään tuohon algoritmin kehitykseen ja alpha-beta-karsintaan.

Kun repositorio oli luotuna, versionhallinta (git) alustettuna ja pakettihallinta ([Poetry](../../pyproject.toml)) alustettuna aloin hahmottelemaan [käyttöliittymää](../../src/main.py) ja siinä käytettäviä kirjastoja. Mietin kahden UI kirjaston välillä joista minulla on kokemusta (pygame ja tkinter) kumman ottaisin projektin käyttöliittymän käyttöön. Päädyin pygameen koska tämä on helpompi asentaa ja todennäköisesti toimii tällaisessa pelissä muutenkin paremmin ja pienemmällä vaivalla. UI ei ole pääasiassa vaan algoritmi, joten en halua aikataulurajoitteiden takia käyttää siihen kovin paljon aikaa. Peliä voi nyt pelata kaksinpelinä ja siinä on alkeellinen voitontarkistus. Pelistä puuttuu vielä tekoäly.

Kun olin tehnyt koodia riittävästi, aloin huomaamaan että koodiin jäi pieniä tyylivirheitä ja päädyin konfiguroimaan myös [pylintin](../../.pylintrc) projektiin. Jotta pylint tulisi ajettua säännöllisesti automaattisesti, projektiin konfiguroitiin myös Github Actions (GHA) Workflow. [![Lint and test](https://github.com/hurbios/gomoku/actions/workflows/pipeline.yml/badge.svg)](https://github.com/hurbios/gomoku/actions/workflows/pipeline.yml)

Jotta kehittäminen olisi helpompaa, päätin lisäillä myös [käynnistysscriptin](../../run.sh) helpompaa kehitystä varten. Pyrin käyttämään selkeitä muuttujanimiä ja dokumentoimaan koodia siten että sitä on helppo seurata. Tämän lisäksi tein [ohjeet](../../README.md) ohjelman käynnistämiseen.

Näiden jälkeen aloin työstämään [määrittelydokumenttia](../specification.md). Tämän algoritmin kohdalla koin hieman hankaluutta määritellä aika- ja tilavaativuuksia. [Wikipedian](https://en.wikipedia.org/wiki/Alpha%E2%80%93beta_pruning) mukaan aikariippuvuus on parhaassa tapauksessa O($\sqrt{b^d}$) ja huonoimmassa tapauksessa O($b^d)$ jolloin alpha-beta-karsinnalla ei ole vaikutusta. Tässä pelissä kun rajoitetaan algoritmia pienempään määrään tarkastelupisteitä ja käytetään välimuistia, on hieman epäselvää mikä on oikea aikavaativuus ja määrittelydokumentti kirjoitettiin sen hetkisen ymmärryksen valossa algoritmista ja sen toimintaympäristöstä. On mahdollista että tuota määrittelyä joutuu vielä tarkentamaan tämän projektin aikana.

Seuraavaksi alkaa pelin tekoälyn kehitys. Ensiksi on mietittävä alkeellisia testejä joiden avulla voi aloittaa minimax algoritmin kehityksen. Algoritmin kehitys lähtee siis liikkeelle pelkästä minimaxista. Projektiin lisätään yksikkötestit ja testikattavuus GHAn avulla nähtäville. Tällä viikolla tähän on tainnut mennä noin 8-10 tuntia mukaan lukien luento, aiheen valinta, dokumentointi, koodaus ja projektin alustus. Tästä alle puolet on mennyt itsessään koodin kirjoitukseen.