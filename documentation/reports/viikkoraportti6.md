Tämän viikon teemana on ollut heuristiikan parantelu ja minimaxin alpha-beta-karsinnan optimointi. Tämän lisäksi ohjelmaa on siistitty, koodia kommentoitu ja testejä lisäilty.
Heuristiikkaa parannettiin niin että tehtiin suurempi ero voittavan rivin, siirtoa pakottavien rivien ja muiden rivien välillä. Tällä tekoälyn toimintaa saatiin muokattua selkeästi paremmaksi. Lisäksi minimaxiin lisättiin tehokas voitontarkistus joka paransi minimaxin toimintaa entisestään. 
Jotta alpha-beta-karsintaa saatiin parannettua, lisättiin iteratiivinen syveneminen. Tämän perusteella aina edellisen minimax iteraation syvyydeltä saatu paras arvo käytiin seuraavassa iteraatiossa läpi. Samalla lisättiin myös funktion maksimiaika. Itsessään minimaxia ja alpha-beta-karsintaa parannettiin siten, että läpi käytäviä seuraavia siirtoja katsottiin järjestyksessä: edellisen iteraation paras siirto, edelliseen siirtoon liittyvien rivien vapaat riviä rakentavat positiot, edellisen siirron lähimpänä olevat siirrot sisä ja ulkokuori (2 lähintä siirtoa) ja lopuksi käydään läpi kaikkien edellisten siirtojen 2 lähintä siirtoa.

Paransin testikattavuutta. Tällä viikolla opin että iteratiivisen syvenemisen kanssa yksikkötestien kirjoittaminen on hankalaa koska jotta testit toimivat kaikissa tilanteissa samalla tavalla, on laskettava vähintään tietylle tasolle jotta päästään samaan tulokseen. Tämä taas riippuu käytetystä koneesta kauanko samalle syvyydelle laskeminen kestää. Joten yksikkötestien kanssa oli lisättävä toiminnallisuus joka pakottaa käyttämään tiettyä iteraatiotasoa. Tällä viikolla aikaa on mennyt noin 8 tuntia.

Ensi viikon tavoitteena on viimeistellä koodia parantamalla sen luettavuutta ja viimeistellä dokumentaatiota.