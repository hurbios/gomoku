# Viikkoraportti - Viikko 5
Tämän viikon tavoitteena oli lisätä alfa-beta-karsinta minimaxiin ja sain tämän tehtyä. Alfa-beta karsinta oli melko nopea toteuttaa ja se hiukan nopeutti ohjelmaa, muttei kuitenkaan toivottavissa määrin. Opin että tämä johtui siitä, että karsinnan tehokkuus on hyvin vahvasti sidottuna siihen missä järjestyksessä eri mahdollisuuksien haaroja käydään läpi. Jos ensimmäinen testattava on paras vaihtoehto, tällöin loput läpikäytävät haarat on paljon nopeampi käydä läpi. Toisaalta jos käydään läpi haarat järjestyksessä huonoimmasta parhaimpaan vaihtoehtoon, ei alfa-beta-karsinnalla ole mitään merkitystä. Se ei kuitenkaan myöskään hidasta merkittävästi ohjelman toimintaa. Jotta alfa-beta karsinta olisi mahdollisimman tehokas toteutin ohjelmaan iteratiivisen syvenemisen. Tuon avulla käydään läpi aina kerros kerrokselta ja otetaan edellisen kerroksen paras vaihtoehto ensimmäiseksi testattavaksi jolloin todennäköisesti paras käydään ensimmäisenä seuraavassa iteraatiossa joka menee astetta syvemmälle. Tämän avulla ohjelma nopeutuikin selvästi.

Toinen tavoitteeni oli parantaa ohjelman heuristiikkaa jolla arvioidaan pelitilanteen hyvyyttä jotta peli toimisi paremmin. Sain parannettua heuristiikkaa hieman ja peliä voi pelata jo suhteellisen hyvin. Minimaxia varten tein myös pari testiä jotka simuloivat pelitilanteita. Päivitin myös testaus- ja toteutusdokumentit ajan tasalle. Lisäksi tein tällä viikolla vertaisarvioinnin. Tällä viikolla aikaa on mennyt noin 10 tuntia.

Ensi viikon tavoitteena on parantaa koodin luettavuutta, lisätä kommentointia ja viimeistellä sekä dokumentaatiota että koodia. Tavoitteena on myös lisäillä puuttuvia yksikkötestejä jotta saan kohotettua testikattavuutta. Pyrin myös parantamaan heuristiikkaa mikäli aikaa riittää.
